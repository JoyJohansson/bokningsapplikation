Inledning



Bakgrundsbeskrivning,frågeställning, avgränsning och mål

Bakgrund:  I ett utvecklingsteam där du har fokus på DevOps förväntas du kunna arbeta med utvecklingsprojekt i ett helhetsperspektiv och ta ansvar för kontinuerlig kvalitet i leveransen.

Frågeställning: Hur ska du i ett utvecklingsteam hantera planeringsprocesser, utvecklingsarbete, testning och kontinuerlig integration för att säkra befintlig projekt- och produktkvalitet, och bidra till värdeökande vidareutveckling?  

Mål: Att i ett utvecklingsteam tillämpa ett agilt arbetssätt och i ett projekt skapa och förvalta processer för produktkvalitet, leverans och kontinuerlig vidareutveckling.

Avgränsning: Huvudsakligt fokus i projektet är planering, produktivitet, kommunikation, kvalitet, test och leverans.



Varför ska ni utföra detta arbete?

Syftet:

För att lära dig att arbeta  tillsammans i ett agilt team
För att lära dig att hantera övergripande kvalitetsprocesser
För att fördjupa dina tekniska färdigheter inom testning, utveckling och leverans.
Vad ska ni leverera?

Följande ska levereras:

Processer för utveckling i form av planering och strukturerat genomförande av arbetsuppgifter enligt SCRUM.
Värdefulla dokument och användning av sådana, för kvalitetssäkran av arbetet, i form av specifikationer och tester.
Organisation av arbete för att kunna genomföra kontinuerlig leverans.
Leverabler: Färdiga delmängder av utvecklad produkt och tester.
Er projektuppgift



Vad ska ni göra?

Ni ska tillsammans i ett SCRUM-team planera och utveckla en bokningsapplikation. En närmare beskrivning av dess syfte och funktioner gör ni i samråd med läraren.


Vid Projektuppgift (grupp): Klassen delas först in i grupper om 4-6 deltagare, se separat grupplista i kursen.
Ni ska undersöka, kartlägga och beskriva förutsättningar för produktion.
Ni ska beskriva krav för utveckling, baserat på research, eget idéarbete samt intervjuer och samtal med produktägaren.
Ni ska skapa specifikationer som täcker den befintliga produkten, liksom för vidareutveckling.
Ni ska ta fram testning som täcker produkten på ett sådant sätt att produktkvaliteten i allt väsentligt kan säkras.
Ni ska utveckla funktionalitet och leverera dem inkrementellt.
Ni ska skapa arbetsprocesser för att kunna leverera löpande.
Ni ska versionshantera ert arbete med en strategi som täcker projektets behov.
Ni ska ta ett övergripande kvalitets-ansvar för produkten.

Hur ska ni lösa uppgiften?

För ett Godkänt betyg ska ni tillsammans i grupp genomföra arbetet enligt ovan, med hjälp av ett agilt arbetssätt i SCRUM.
För ett Godkänt betyg behöver varje gruppmedlem vara delaktig i gruppens planerings-, kvalitets- och beslutsprocesser.
För ett Godkänt betyg behöver varje gruppmedlem vara aktiv och närvarande i gruppens arbete.
För ett Godkänt betyg behöver varje gruppmedlem arbeta produktivt och leverera resultat i linje med gruppens planering.

För ett Godkänt betyg ska du som individ lämna in en beskrivning av ditt och gruppens arbete, genom att kontinuerligt dokumentera det.
För ett Godkänt betyg ska du beskriva vilka agila artefakter ni använt och hur ni använd dem.
För ett Väl Godkänt betyg ska din beskrivning av gruppens arbete också innehålla en konsekvensanalys om beslut ni tar, varför ni tagit dessa beslut, vad ni förväntat er för resultat av dessa beslut, och slutligen, hur resultatet av varje beslut faktiskt blivit.
För ett Väl Godkänt betyg ska du också reflektera över hur de agila artefakter ni använt fungerat under arbetet.

Inlämning och redovisning



Inlämning

Inlämning av all källkod och allt arbetsmaterial, i form av ett versionhanterat repository, sker via LearnPoint, efter andra Sprintdemon 22/2.

Med källkod och arbetsmaterial menas:

Källkod / Tester / Script
Krav och Specifikationer
Instruktioner och systemkrav för installation, testning, drift och fortsatt produktion
Beskrivning av genomfört och kvarvarande arbete
Beskrivning av eventuell teknisk skuld
Kvalitetsbeskrivning
Din individuella del ska också lämnas in, senast 25/2.

 

Redovisning

Muntlig redovisning sker den 8/2 samt den 22/2 gruppvis i form av SCRUM Sprint Demos.

8/2: Gruppvis Sprintdemo, gruppvis retrospektiv
22/2: Sprintdemo i helklass, gruppvis retrospektiv.

Individuella redovisningar kan också efterfrågas om läraren bedömer att det behövs för att säkerställa betyg.
Bedömning och återkoppling



Bedömning sker mot följande betygskriterier:

Betygskriterierna för Godkänd respektive Väl godkänd är: (Betygskriterier kopplade till inlämnings- eller projektuppgiften kopieras från aktuell kursplanering och skrivs in nedan)


Godkänd

Den studerande redogör för metoder för kravhantering
Den studerande redogör för olika agila metoder och under vilka förutsättningar de fungerar
Den studerande redogör för planering, genomförande och överlämning av ett agilt projekt
Den studerande redogör för organisation och samarbete med beställare, kollegor och leverantörer
Den studerande tillämpar metoder för att planera, genomföra och lämna över ett agilt projekt

Väl godkänd

Den studerande väljer och motiverar med säkerhet arbetssätt mot olika förutsättningar

Återkoppling

I och med redovisningstillfället ges muntlig återkoppling till grupperna.

Skriftlig återkoppling på uppgiften sker via Learnpoint för Projekt- och/eller inlämningsuppgifter senast 2 veckor efter inlämningsdatum.  

